,Μ-

hic ut statuta est immolanda bellua

pectus sacrato dividunt venabulo.

eructat amplum vulnus undam sanguinis
ferventis inque texta pontis subditi

fundit vaporum flumen et late aestuat. ¹

tum per frequentes mille rimarum rias
illapsus imber tabidum rorem impluit
defossus intus, quem sacerdos excipit
guttas ad omnes turpe subiectans caput
et veste et omni putrefactus corpore.

quin os supinat, obvias offert. genas,
supponit aures, labra, nares obicit
oculos ct ipsos perluit liquoribus

nec iam palato parcit 'et linguam rigat,
donec cruorem totus atrum combibat.

postquam cadaver, sanguine egesto rigens,
compage ab illa flamines retraxerint,
procedit inde pontifex visu horridus
ostentat udum verticem, barbam gravem,
vittas madentes atque amictus ebrios,

hunc inquinatum talibus contagiis,

tabo recentis sordidum piaculi

omnes salutant atque adorant eminus,
vilis quod illum sanguis et bos mortuus
foedis latentem sub cavernis laverint.

teptius denique locus inest in carmine cod. Parisini 8084 v. 57qu

quis tibi taurobolus vestem mutare suasit,
inflatus dives subito mendicus ut esses?
obsitus et pannis, modica stipe factus epacta,
sub terram missua, pollutus sanguine tauri,
sordidus, infectus, vestes servare cruentas,
vivere curn speras viginti mimdus in annis?

 

